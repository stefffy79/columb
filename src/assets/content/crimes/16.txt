ACT NORMATIV

CODUL PENAL din 17 iulie 2009  (LEGEA nr. 286/2009)                                                                                               
________________________________________________

FAPTA COMISĂ

Art. 326.

Falsul în declarații

(1) Declararea necorespunzătoare a adevărului, făcută unei persoane dintre cele prevăzute în art. 175 § sau unei unități în care aceasta își desfășoară activitatea în vederea producerii unei consecințe juridice, pentru sine sau pentru altul, atunci când, potrivit legii ori împrejurărilor, declarația făcută servește la producerea acelei consecințe,

§ Art. 175
Funcționar public

(1) Funcționar public, în sensul legii penale, este persoana care, cu titlu permanent sau temporar, cu sau fără o remunerație:

a) exercită atribuții și responsabilități, stabilite în temeiul legii, în scopul realizării prerogativelor puterii legislative, executive sau judecătorești;

b) exercită o funcție de demnitate publică sau o funcție publică de orice natură;

c) exercită, singură sau împreună cu alte persoane, în cadrul unei regii autonome, al altui operator economic sau al unei persoane juridice cu capital integral sau majoritar de stat, atribuții legate de realizarea obiectului de activitate al acesteia.

2) De asemenea, este considerată funcționar public, în sensul legii penale, persoana care exercită un serviciu de interes public pentru care a fost învestită de autoritățile publice sau care este supusă controlului ori supravegherii acestora cu privire la îndeplinirea respectivului serviciu public.
_________________________________________________

PREVĂZUTĂ DE:   Art. 326, alin. (1)  C.P.
                                                                                                                      
SE PEDEPSEȘTE CU:  închisoare de la 6 luni la 2 ani sau cu amendă.
_________________________________________________

CIRCUMSTANȚE AGRAVANTE:  

(2) Fapta prevăzută la alin. (1), săvârșită pentru a ascunde existența unui risc privind infectarea cu o boală infectocontagioasă, SE PEDEPSEȘTE CU ÎNCHISOARE DE LA UNU LA 5 ANI sau cu amendă.

